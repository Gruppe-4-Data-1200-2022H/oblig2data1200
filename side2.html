<!DOCTYPE html>
<html lang="nb">
<head>
  <meta charset="UTF-8">
  <title>IV Historie | Egypt | Side 2</title>
  <link href="css/style.css" rel="stylesheet">
</head>
<body>
<div class="sidebar">
  <nav>
    <div><img src="images/historie-logo-sidebar.png" alt="Logo sidebar" class="logo-img"></div>
    <div><a href="index.html" class="w3-bar-item w3-button">Hjem</a></div>
    <div><a href="side2.html">Artikkel</a></div>
    <div><a href="kilder.html">Kilder</a></div>
    <div><a href="https://github.com/Gruppe-4-Data-1200-2022H/oblig2data1200" target="_blank"><img src="images/github-logo.png" alt="Github link til oblig" class="github-img"</div>

  </nav>
</div>

<div class="container">
  <div class="bildev">
    <img src="images/arkeologiskfunn.jpg" alt="Bilde av utgravningen Tell el-Samara"/>
    <figcaption class="caption">I utgravningen Tell el-Samara har arkeologer funnet 7000 år gamle oppbevaringsrom for mat. Rommene vitner om en sivilisasjon med god tilgang på mat.</figcaption>
    <figcaption class="copyright-img">© Shutterstock</figcaption>
  </div>

  <p>Arkeologer gjorde høsten 2018 et bemerkelsesverdig funn i Nildeltaet cirka 140 kilometer nord for Kairo. Under leirjorda i det flate gresslandet lå fundamenter av hus. Like etterpå fant arkeologene også potter og steinredskaper, og gradvis begynte historien om en sivilisasjon å dukke opp i jorda mellom de flere tusen år gamle husrestene.
  Funnene viste at mennesker hadde bosatt seg i området for minst 7000 år siden og levd der over en lengre periode på hundrevis, kanskje tusenvis av år. Ytterligere funn av en rekke dype oppbevaringshull tydet på at beboerne ikke bare måtte ha hatt mer enn nok mat, men at de også hadde vært forutseende og velorganiserte nok til å lagre litt av overskuddet for fremtiden. Rommene hadde tjent som en form for kjøleskap dypt nede i jorda, vekk fra den brennende egyptiske sola. Der hadde beboerne kunnet oppbevare mat til vinteren eller i tilfelle avlingene ble dårlige.</p>

  <p>Området Tell el-Samara, som en gruppe egyptiske og franske arkeologer gravde ut i 2018, hører til blant de eldste i sitt slag. Ved å analysere dyrebein og planterester fra bosettingen kunne arkeologer datere bosettingstidspunktet ganske nøyaktig til 5000 fvt.
  Bosettingen har altså blitt til mer enn 1500 år før Egypt ble forent under én farao rundt 3100 fvt.– og 2500 år før arbeidere oppførte de store pyramidene ved Giza. Funnet styrker arkeologenes mistanke om at den egyptiske sivilisasjonen oppsto lenge før faraoenes regjeringstid, og at den spiret først langs breddene av Nilen.</p>

  <div class="bildeh">
    <img src="images/steinkniv.jpg" alt="Bilde av en steinalder kniv"/>
    <figcaption class="caption">Noen av de eldste redskapene funnet i Egypt er stein slått til spisser. Arkeologene mener de ble brukt som kasteskyts under jakt.</figcaption>
    <figcaption class="copyright-img">© Michel-Georges Bernard & Shutterstock</figcaption>
  </div>

  <h3>Jorda skjuler eldgammel blodstein</h3>

  <p>Funnet ved Tell el-Samara er det siste i rekken av oppdagelser som hjelper arkeologene med å kartlegge Egypts historie. Opp av jorda dukker blant annet redskaper og pilspisser av stein, bein og hematitt, også kalt blodstein – fremstilt for hele 42 000 år siden.</p>

  <p>Arkeologer har også funnet rester av primitive transportable hytter som vitner om at befolkningen i Egypt levde i årtusener som nomader, jegere og samlere i området rundt den fruktbare Nilen. For 42 000 år siden var det egyptiske klimaet ikke på langt nær så tørt som i dag. Store landområder var dekket av trær, og de første menneskene levde som jegere i den savannedekkede ørkenen.</p>

  <p>Omtrent 6000 år fvt. skjedde det imidlertid store forandringer. Nomadene begynte å bosette seg, og selv om rester av måltider i form av dyreknokler viser at kostholdet fortsatt besto hovedsakelig av vilt og fisk, begynte bosetterne nå å utvikle metoder for å dyrke korn.</p>

  <p>Rundt 5500 fvt. hadde små stammer som hadde bosatt seg i Nildalen, dannet en rekke samfunn som levde av å dyrke jorda. Dette vet vi fordi arkeologer har funnet kornrester og fint tilhogde flintsegl med håndtak av greiner fra tamarisk, et eviggrønt, buskete tre. I løpet av ganske kort tid, sett med arkeologiske briller, skjøt det opp hundrevis av småbyer langs Nilen.</p>

  <div class="bildev">
    <img src="images/steinoks.jpg" alt="Bilde av en steinøks"/>
    <figcaption class="caption">Nye funn i Egypt viser at steinøksen er et av de aller tidligste redskapene som mennesket laget.</figcaption>
    <figcaption class="copyright-img">© Shutterstock</figcaption>
  </div>

  <h3>Klimaendringer sørget for liv</h3>

  <p>Vi vet at egypterne utviklet jordbruksmetodene sine i årtusener før de første bosetningene skjedde, men høyst sannsynlig hadde det ikke vært mulig å drive jordbruk i Nildeltaet hvis det ikke hadde vært for at det skjedde dramatiske klimaforandringer i området mot slutten av siste istid.</p>

  <p>Uten klimaendringene ville ikke det frodige elvedeltaet som er grunnlaget for landbruk og småbyer, ha oppstått, og ifølge klimaforskere er forandringene den viktigste forklaringen på hvorfor en av de første sivilisasjonene i verden oppsto nettopp i den østlige delen av Nord-Afrika.</p>

  <p>Da den siste istiden nådde høydepunktet for cirka 18 000 år siden, var havnivået i Middelhavet omtrent 125 meter lavere enn i dag. Den lave vannstanden betød at vannet i Nilen rant bratt ned mot havet. Vannmassene avleiret derfor bare silt – finkornede partikler fra bergarter og mineraler som elven brakte med seg – ved elvemunningen, et punkt som den gangen lå 50 kilometer lenger nord enn dagens kystlinje.</p>

  <p>På grunn av de sparsomme avleiringene ble den øvrige jorda næringsfattig og vanskelig å dyrke. Først da vannstanden økte på grunn av smeltende ismasser og nådde et nivå som lå bare 16 meter under det nåværende, begynte slam og silt å avleire seg over hele deltaet med forgreininger, og fruktbar jord ble tilgjengelig langs hele Nilen.</p>

  <p>Den amerikanske geoarkeologen og paleobiologen Daniel Stanley ved Smithsonian Institution har undersøkt borekjerner av grunnen. Kjernene viser et tverrsnitt av lagene i undergrunnen og avslører at avleiringen av silt nær Nilens munning begynte mellom 6500 og 5500 fvt., nettopp på den tiden da jegere og samlere begynte å bosette seg. Den fruktbare jorda gjorde det mulig for beboerne å slutte med nomadetilværelsen, bosette seg og begynne å dyrke jorda, konkluderer Stanley.</p>

  <div class="bildeh">
    <img src="images/satelitt-nilen.jpg" alt="Satelittbildet av Nildeltaen"/>
    <figcaption class="caption">Satellitt-fotoet viser tydelig de fruktbare områdene som har dannet seg langs Nildeltaet.</figcaption>
    <figcaption class="copyright-img">© Earth Science and Remote Sensing Unit, NASA Johnson Space Center</figcaption>
  </div>

  <p>Teorien er ganske plausibel, for vi vet at den gradvise økningen av havnivået etter istiden også skapte deltaer i både Mesopotamia og langs Chang Jiang-elven – steder der betydningsfulle sivilisasjoner vokste frem på samme tidspunkt. Også en annen kjede av forandringer skjedde på denne tiden.</p>

  <p>Da klimaet ble varmere for cirka 5000 til 6000 år siden, forlot mennesker ørkenen, som nå ble for varm og gold, til fordel for områder med bedre tilgang på vann, som Nildalen og Mesopotamia. Forflytningen bidro til å sette fart på den utviklingen som skapte det egyptiske riket.</p>

  <h3>Leter etter svaret i Etiopia</h3>

  <p>Også et annet værfenomen har vært avgjørende. Hvert år oppstår den kraftige monsunen i juni på de stedene der hav og land møtes i det tropiske klimaet rundt ekvator. Der blåser monsunvinden fra havet over det etiopiske høylandet øst for Nilen og videre inn over fastlandet.</p>

  <p>Forskjellen i temperatur og lufttrykk mellom luften fra havet og luften over land skaper ekstremt kraftige regnskyll. I områder med monsun kan det falle mellom 6000 og 12 000 millimeter regn hvert eneste år.</p>

  <div class="bildev">
    <img src="images/gammel-tegning.jpg" alt="Bilde av en gammel tegning"/>
    <figcaption class="caption">Det egyptiske samfunnet var bygget opp rundt Nilens årlige oversvømmelse, som gjorde landbruk mulig i den varme ørkenen.</figcaption>
    <figcaption class="copyright-img">© Maler der Grabkammer des Sennudem</figcaption>
  </div>

  <p>Langs kysten av Etiopia presser vinden seg inn mot fjellene, som noen steder rager hele 4550 meter over havet. Vinden er mettet av fuktighet fra Indiahavet. Når den møter den kaldere luften i fjellene, sender monsunen kaskader av regn ut over de flate, grønne slettene og ned i Tanasjøen, en enorm innsjø i den nordvestlige delen av landet. Fra sjøen flyter vannet ut i Den blå Nilen og videre nordover mot Egypt. Der møter elven en annen vannvei kalt Den hvite Nilen.</p>

  <p>I oldtiden – før byggingen av den store demningen ved Aswan nord for Nassersjøen temmet den veldige naturkraften – fortsatte de to strømmene sammen som én stadig mer svulmende elv. Til slutt gikk vannmassene over breddene og oversvømmet arealene rundt, før elven til slutt fosset ut i Middelhavet 6800 kilometer fra utspringet.</p>

  <p>De enorme vannmassene førte til at store områder lå under vann i månedsvis. Når vannet trakk seg tilbake et par måneder senere, etterlot det seg et tykt jordlag rikt på mineraler og andre næringsstoffer som egypterne kunne dyrke korn og grønnsaker i.
  Egypterne lærte raskt å utnytte det naturlige sykliske oversvømmingsmønsteret til perfeksjon. Fordi de visste at Nilen ville gå over breddene på samme tidspunkt hvert år, kunne de utvikle egnede jordbruksmetoder. Vannet i elven ville stige i august og september og trekke seg tilbake i oktober, og da kunne bøndene så og plante. Plantene vokste i den næringsrike jorda og modnet frem til mars, og i gode år kunne man begynne innhøstingen da. Andre år kunne det trekke ut til april og mai.</p>

  <p>For å utnytte Nilen ytterligere utviklet egypterne systemer for kunstig vanning. Gjennom en enkel teknikk og kanaler ble store mengder vann ledet vekk fra oversvømmede områder og mot tørrere arealer. På den måten kunne bøndene dyrke større områder og sikre drikkevann lenger unna Nilen.</p>

  <p>Den kunstige vanningen førte til at bosetningene og riket vokste ytterligere. Den tidligste skildringen av kunstig vanning er funnet på et relieff på et klubbehode av stein fra 3100 fvt., der den daværende egyptiske faraoen kong Skorpion holder en hakke i hånden og er i gang med å lage en grøft i et vanningssystem.</p>

  <div class="bildeh">
    <img src="images/nilen.jpg" alt="Bilde av Nilen (elv) i Egypt"/>
    <figcaption class="caption">Nilen la grunnlaget for blomstrende liv og bosettinger i et smalt belte i den ellers golde ørkenen.</figcaption>
    <figcaption class="copyright-img">© Shutterstock</figcaption>
  </div>

  <h3>Nilen ga forutsigbarhet</h3>

  <p>Det at monsunen kom så regelmessig, sikret at beboerne i Nildalen – i motsetning til nabolandene, som var avhengig av mer ustabile elver som Eufrat og Tigris – sjelden opplevde hungersnød eller andre problemer forårsaket av for sparsomme eller for voldsomme oversvømmelser. Hvis regnet sviktet et år, var det imidlertid en alvorlig sak. Forskere har beregnet at en nedgang i vannstanden på bare to meter ville bety at en tredel av Nilsletten ikke ble vannet. For å finne ut hvordan egypterne tok høyde for år med begrenset nedbør, har forskerne undersøkt de tidligere bebyggelsene. I flere av dem, for eksempel i Tell el-Samara og ved Faiyumsjøen nord I Egypt, har arkeologene gravd ut rom eller siloer i jorda til oppbevaring av mat. De fleste av siloene funnet ved Faiyum er cirka en meter i diameter og mellom 30 centimeter og èn meter i dybden – store nok til å lagre en god mengde mat i og dype nok til å effektivt beskytte mot sol og varme.</p>

  <p>Forskerne har også funnet solide kurver flettet av strå, som kunne fungere som beholdere til korn og andre typer avling som ble til overs.</p>

</div>


</div>
</body>
</html>
